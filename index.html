<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Odev1</title>
</head>
<link rel="stylesheet" type="text/css" href="style.css" />
<script src="test.js"></script>
<body>
 <h1>Emircan Özenir</h1>

 <h2>Hakkımda</h2>

<p>Merhaba. İstanbul'da yaşıyorum. Web geliştirme ile ilgileniyorum.</p>

<h2>Önerdiğim Filmler</h2>

<p class="oneriler">Alien</p>

<p>Alien, yönetmenliğini Ridley Scott'ın yaptığı 1979 yapımı bilim kurgu ve korku klasiğidir. 117 dk uzunluğundaki film, görevini tamamlayarak Dünya'ya dönmeye hazırlanan kargo gemisindeki mürettebatın, çevredeki bir gezegende yabancı bir yaşam türü tespit etmeleri üzerine uyandırılmasıyla başlar.</p>

<p>Filmle ilgili yorumlarımı aşağıdaki butona tıklayarak okuyabilirsiniz.</p>

<button onclick="spoilerFunction()">Spoiler içermektedir!</button>
<div id="spoiler">
<p>Fikrimce, Alien'ı türlerinin klasiği yapan iki ana unsur mevcuttur. Birincisi; bu iki birbirinden güzel türü, birbirlerinden daha güzel harmanlamayı başarmasıdır. İkincisiyse, protagonist karakterin filmin ortalarında ölmüş olması ve bu ölümün bizlerde yarattığı şok etkisinin filmin gerilimiyle birleşmesidir ( film dramatik yapısıyla Hitchcock’un Psycho’sunu da anımsatır ).</p>

<p>Az önce yukarıda yazıldığı gibi; Filmde galaksiler arası bir maden şirketinin uzay gemisi, görevini tamamlamış bir biçimde dünyaya dönmektedir. Dönüş yolculuğu boyunca uykuda olması gereken ekip, bir gezegenden sinyal geldiği gerekçesiyle uyandırılır. Şirket politikası gereği sinyalin kaynağının incelenmesi gerekmektedir. Gezegene bir ekip gönderirler. Sinyalin gezegen yüzeyine çakılmış devasa bir uzay gemisinden geldiğini fark edip içine girerler. Ancak içeride ekip üyelerinden Kane'in yüzüne organik bir canlı yapışır ve Kane'i bırakmaz. Gemiye geri dönerler. Ardından Kane'in içinden bir yaratık çıkar ve film buradan itibaren bir hayatta kalma mücadelesine dönüşür. Burada dikkat çekmek istediğim nokta ise; gemimizin işletim sisteminin adının 'Mother' yani 'Anne' olmasıdır. </p>

<p>Film geminin içindeki planlar ile başlıyor. Bize çevremiz tanıtılıyor, sessiz karanlık koridorlar içinde sanki geminin ( annenin ) damarlarında geziniyoruz. Bir müddet sonra geniş ve aydınlık bir odaya varıyoruz. Bu sahne, ekibin yapay uykularından uyandırıldığı sahnedir. Odanın genişliği ve ferahlığı ile uyanan insanları ekleyince bu sahneyi bir doğum olarak okuyabiliriz. Annenin rahminde uyanan karakterlerimiz biz izleyiciler için de doğmuştur. Doğum teması da film boyunca devam edecektir. </p>

<p>İnmiş oldukları gezegende izinsizce içine girdikleri geminin biçimini de bacaklarını ayırmış bir şekle benzetebiliriz. Yani izinsiz giriş, tecavüzleri olur. Ve düşüncesizce giriştikleri bu 'tecavüz' onlara hiç istemeyecekleri bir evlat verecektir. </p>

<p>Gelelim filmimizin ikonik sahnesine. Yaratığımızın doğuşu! Doğum temasını aklımızda tutarak inceleyecek olursak; bütün ekip üyeleri beyaz önlükler giymektedir. Yemek yenen masa tepeden beyaz bir ışıkla aydınlatılmaktadır ve oldukça steril bir ortam vardır. Yani sahne zaten bir doğum için hazırlanmıştır. Sembolik olarak yaratığımızın doğum ameliyathanesi hazırdır. Ardından kendisi Kane'in karnını parçalayarak dışarı fırlar ve ilk çığlıklarını atar. Sahnede kullanılan göğüs kafesi kemiklerinin parçalanma sesleri, etin biçilmesi gibi detaylar Freudyen bakış açısı ile sanki dişinin her zaman bahsettiği doğum acısını erkek izleyici içinde hissetmesi bakımından etkilidir. </p>

<p>Aynı sahne ile eklemek istediğim diğer bir nokta ise yaratığı dünyaya getiren vücudun sahibi olan Kane ile ilgili. Eğer bakacak olursanız 'Kane', 'Kabil'in İngilizcesidir. Yani gemiye bu kötülüğü getiren ve kötülüğün gelişimini içinde tamamladığı beden Kabil'e aittir. </p>

<p> Bundan sonra olaylar basit bir hayatta kalma öyküsü gibi görünüyor. Basit bakış açısından, yaratık tarafından avlanmaktan kaçınan insanları izliyoruz. Ancak bu sadece basit bir avcı-av ilişkisi değil. Bu Anne'nin içinde yeni oluşan ekosistemde iki avcının piramidin tepesine ulaşma mücadelesi. İnsanlar da yaratığı avlamaya çalışıyor. Ve bütün bu olaylar, Anne'nin içinde gerçekleşiyor, yani tıpkı anne karnında iki kardeşin yetersiz besinden kaynaklı birbirini sindirmesi olayı gibi. Peki bir soruya cevap vermemiz lazım, annenin en favori çocuğu kim olacak? </p>

<p>Filmin sonlarında ekibin son kalan üyesi olan Ripley ona verdiği emri uygulamadığı için çığlık atar: 'You bitch!'. Ripley, bu hayırsız kardeşten kaynaklı annesine sinirlidir. Anne aynı zamanda sembolik olarak şirketi temsil etmektedir; çünkü hem şirketin gemisidir hem de şirket bütün ekibi bir uzaylı formu ele geçirmek için feda etmiştir. Yani Ripley'in 'kahpe' isyanı gemiden kendini bir kaçış podu ile atması ve gemiyi havaya uçurmasıyla annesiyle ilişkilerini kopartır. Ancak yaratıkta onunla birlikte poda binmiştir. Ripley, onu podtan dışarı atmayı başarır ve dünyaya olan yolculuğuna başlar. Yani annesinden bağımsız bir çocuk olarak evden ayrılmıştır. </p>
</div>
</body>
</html>